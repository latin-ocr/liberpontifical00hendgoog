Consecratio Iynis et Cerei. 335

benedictum est. Tu qui inluminasti omnem mundum, ab eo
lumine accendamur et inluminemur igne claritatis tuae. Tu
es ignis qui famulo tuo Moysi in rubo apparuisti. Tu es
columna ignis qui populum Israel in nocte defendebas et
illuminabas. Tu enim tres pueros de fornace ignis liberasti,
Domine, cum Filio tuo Jesu Christo et Sancto Spiritu tuo,
qui in igne super apostolos singulos die Pentecostes et post
tempus super Cornelium cum omni domo sua tibi primum ex
gentibus credentem de coelo descendisti; ut sicut eos omnes
conservasti et inluminasti, ita sensus nostros cordaque et
animas nostras in hac paschali sollemnitate et omni vitae
nostrae tempore inluminare igne Spiritus Sancti digneris, ut
ad vitam aeternam pervenire mereamur in coelis. Per eundem

Dominum.
Alia.
Oramus te, Domine Deus noster, ut cereus iste in honorem

, nominis tui consecratus ad noctis hujus caliginem destruendam
indeficiens perseveret, et in odorem suavitatis acceptus
supernis luminaribus misceatur. Flammas ejus Lucifer ma-
tutinus inveniat3 ille, inquam, Lucifer qui nescit occasum3
ille qui regressus ab inferis humano generi serenus inluxit.

Alia.
Precamur ergo te, Domine, ut nos famulos tuos, omnem

clerum et devotissimum populum, una cum beatissimo papa
nostro ill„ quiete temporum concessa, in his paschalibus
gaudiis conservare digneris. Per Dominum.

BENEDICTIO FONTIS, LACTIS ET MELLIS

Benedic‚ Domine, et has creaturas fontis lactis et mellis, et
pota famulos tuos de hoc fonte perenni, qui cs Spiritus
veritatis, et enutri eos de hoc melle et lacte ; tu enim, Domine,
promisisti patribus nostris, Abrahae, Isaac et Jacob dicens:
Introducam vos in terram repromissionis, terram fluentem
lac et mel. Oonjunge, Domine, famulos tuos Spiritu Sancto,
sicut conjunctum est hoc lac et mel in Christo J esu Domino

nostro, per quem, omnia, Domine.

