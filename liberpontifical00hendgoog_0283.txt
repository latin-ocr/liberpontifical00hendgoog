Consecratio Episcopi. 231

Missa episcopi pro se in die ordinationis suoe.

Oratio, Deus, qui non propriis suffragantibus meritis, sed
sola ineffabilis gratiae largitate me familiae tuae praeesse
voluisti, tribue me ‘tibi digne persolvere ministerium sacer-
dotalis officii, et ecclesiasticis convenienter servire ministeriis,
plebemque mihi commissam, te in omnibus protegente, guber-
nare concede. Per Dominum. ’

Secreta. Ad gloriam, Domine, tui nominis annua festa
repetentes sacerdotalis officii, hostiam tibi laudis offerimus,
suppliciter exorantes, ut cujus ministerii vice tibi servimus

immeriti, suffragiis reddamur accepti. Per Dominum.
Infra Canonem.

Hanc igitur oblationem quam tibi offero ego famulus tuus
et sacerdos, ob diem in qua me dignatus es in ministerio sacro
constituere sacerdotem, obsecro, Domine, placatus accipias3
unde majestatem tuam exoro, ut quod in me largiri dignatus
es, propitius custodire digneris.

Postcommunio. Repleantur consolationibus tuis, quae-
sumus, Domine, tuorum corda fidelium, pariterque et de
Ecclesiae praesule, et de suorum votorum plenitudine tibi
referant actiones.

