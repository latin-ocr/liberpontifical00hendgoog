272 Consecratio Reyis.

pariter eligimuS, benedictionum tuarum dona multiplica, hunc
dextera tuae potentiae semper ubique circumda, quatenus
praedicti Abrahae fidelitate firmatuS, Moysis mansuetudine
fretus, J osuae fortitudine munitus, David humilitate exaltatus,
Salomonis sapientia decoratus, tibi in omnibus complaceat,
et per tramitem justitiae inoffenso gressu semper incedat. Hic
totius regni Anglorum vel Saxonum ecclesiam deinceps cum
plebibus sibi annexis ita enutriat ac doceat, muniat et instruat,
contraque omnes visibiles et invisibiles hostes idem potenter
regaliterque tuae virtutis regimine administret, ut regale solium,

- videlicet Anglorum vel Saxonum sceptrum, non deserat, sed ad

pristinae fidei pacisque concordiam eorum animos te opitulante
reformet, ut populorum debita subjectione fultus, condigno
amore glorificatus, per longum vitae spatium paternae aplcem
gloriae tua miseratione stabilire et gubernare mereatur.
Tuae quoque protectionis galea munitus, et scuto insuperabili
jugiter protectus, armisque coelestibus circumdatus, optabilis
victoriae triumphum de hostibus feliciter capiat, terroremque
suae potentiae infidelibus inferat, et pacem tibi militantibus
laetanter reportet. Virtutibus, Christe, hunc, quibus praefatos
fideles tuos decorasti, multiplici honoris benedictione condecora,
et in regimine regni sublimiter colloca, et oleo gratiae Spiritus

Sancti perunge. Per. ln unitate ejusdem.
Hic unquatur elec, et haec cantetur Antiphona.

Unxerunt Salomonem Sadoch sacerdos et Nathan propheta
regem in Gion, et accedentes laeti dixerunt: Vivat rex in

aeternum.
Alia Oratio.

Christe, perunge hunc regem in regimen, unde unxisti
sacerdotes, reges, et prophetas, ac martyres, qui per fidem
vicerunt regna, et operati sunt justitiam, atque adepti sunt
repromissiones. Tua sacratissima unctio super caput ejus
defluat, atque ad interiora descendat, et cordis illius intima
penetret, et promissionibus quas adepti sunt victoriosissimi
reges gratia tua dignus efficiatur, quatenus et in praesenti
saeculo feliciter regnet, et ad eorum consortiumÎ‡ in coelesti
regno perveniat. Per.

 

l

