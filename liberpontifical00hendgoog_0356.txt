304 Benedictio Incensi in Sabbato Sancto·

ficationc spiritualium virtutum fragrans ostendat odor
suavitatem. Tua ergo petimus, omnipotens Deus, immensae
majestatis dextera hanc creaturam benedicere ex diversarum
rerum commixtione confectam dignare; ut ubicunque fumus
aromatum illius afflaverit, in virtute sancti nominis tui
mirabiliter possit omnis immundorum spirituum fantasmaticos
incursus effugare, omnesque morbos reddita sanitate expellere,
atque in odore fragrantissimo tibi, Domine, perpetua suavi--
tate redolere. Per Dominum.

Alia.

Domine Deus omnipotens, cui assistunt omnes exercitus
angelorum cum tremore, quorum servitus in ventum et ignem
convertitur3 respice de coelo, quaesumus, et benedicere dignare
propitius hanc creaturam incensi, ut universi morborum
languores odorem ipsius sentientes effugiant et separentur a
plasmate tuo et ab omnibus qui in te confidunt quos pretioso
sanguine Filii tui redemisti, et nunquam laedantur a morsu

antiqui serpentis. Per eundem Dominum nostrum.
Alia.

Veniat ergo omnipotens Deus, super hoc incensum larga
tuae benedictionis infusio, hujusque thymiamatis confectione
invisibilis regnator intende, ut quotiescunque tibi per hoc
litatum fuerit, et coelestis odoris suavi commixtione redoleat;
et in quocunque loco fidelium tuorum aliquid ex hujus sancti-
ficationis fuerit mysterio deportatum, expulsa omni diabolicae
fraudis nequitia, virtus tuae sanctae et gloriosae majestatis
assistat. Per Dominum.

