102 Reconciliatio Ecclesiae vel Goemeterii.

Secundum Lucam. ’ [vi. 43-48]

In illo tempore, Dixit J esus discipulis suis: Non est arbor
bona quae facit fructus malos: neque arbor mala faciens
fructum bonum. Unaquaeque enim arbor in suo, fructu cog-
noscitur. Neque enim de spinis colligunt ficus: neque de
rubo vindemiant uvam. Bonus homo de bono thesauro cordis
sui profert bonum: et malus homo de malo thesauro profert
malum. Ex abundantia enim cordis os loquitur. Quid autem
vocatis me, Domine, Domine: et non facitis quae dico'l Omnis
qui venit ad me et audit sermones meos et facit eos: ostendam
vobis cui similis sit: Similis est homini aedificanti domum, qui
fodit in altum et posuit fundamentum super petram: inun-
datione autem facta, illisum est flumen domui illi, et non
potuit eam movere: fundata enim erat super petram.

Offertorium. Oravi Deum meum ego Daniel dicens: exaudi,
Domine, preces servi tui: illumina faciem tuam super sanc-

tuarium tuum et propitius intende populum tuum super quem
invocatum est nomen tuum, Deus.

In tempore Pasckali, alleluia.
Secreta. Haec hostia, quaesumuS, Domine, et locum istum
ab immunditiis iniquorum ( vel patratae offensionis) expurget,

et supplicationes nostras hic et ubique tibi reddat acceptas.
Per Dominum.

Benedictio Episcopalis.

Omnipotens Deus, universa vobis et in hoc templo (vel
coemeterio) adversa excludat ac suae super nos benedictionis
⁶ dona propitiatus infundat. Amen.

Corda convenientium ad hanc reconciliationem efficiat sacris
intenta doctrinis, quae possint repleri beneficiis sempiternis.
Amen.

Quatenus exsequenda intelligentes et intellecta exsequentes,
inter adversa mundi ab omni sorde peccatorum purificati
inveniamini incolumeS, et beatorum spirituum efficiamini in
coelesti regno cohaeredes. Amen.

Quod ipse.

