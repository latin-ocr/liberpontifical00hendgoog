336 â€šBenedictiones Divereoe.

BENEDICTIO PANIS.

Benedico te, creatura panis, in nomine Patris et Filii et
Spiritus Sancti per virtutem Dominicae passionis et resur-
rectionis a mortuis, ut sanctificata verbo Dei benedictionem
assumas adversus omnes nequitias spiritales et universas
valitudines infirmitatesque membrorum, ut quicumque te
sumpserint, sis eis in tutelam mentis et corporis, in honorem
Domini nostri Jesu Christi, qui est benedictus in saecula

saeculorum. Amen.
Alia.

Benedic, Domine, hanc creaturam novam panis, sicut bene-
dixisti quinque panes in deserto quinque millibus hominum
saturandis, ut sit dominis ejusdem abundans in annuum
alimentum, gustantesque ex eo accipiant tam corporis quam
animae sanitatem. Qui vivis et regnas cum Deo Patre.

BENEDICTIO POMORUM.

Te deprecamur, omnipotens Deus, ut benedicas hunc
fructum novum pomorum, ut qui esu interdictae arboris letalis
pomi in protoparente justi funeris sententia multati sumus,
per illustrationem unici Filii tui Redemptoris, Dei ac Domini
nostri J esu Christi, et Spiritus Sancti benedictionem, sancti-
ficata omnia atque benedicta, depulsis atque abjectis vetusti
hostis atque primi facinoris incentoris insidiis, salubriter ex
hujus diei anniversaria sollemnitate diversis terrae edendis
germinibus fruamur. Per.

BENEDIC'I'IO POMORUM ET NUCLEUM.

Sanctifica, Domine, poma et nuces nucleosque et omnes
fructus tam arborum quam herbarum, qui tuo imperio usum
omnibus animantibus praebent, per te, Christe J esu, quivivis
et regnas in saecula saeculorum.

4

 

