346 Reconciliatio altaris.

REOONOILIATIO ALTARIS UBI HOMICIDIUM PERPE-
TRATUM FUERIT.

Deum indultorem criminum, Deum sordium mundatorem,
Deum qui mundum originalibus peccatis depressum adventus
sui nitore purificavit, fratres carissimi, supplices deprecemur,
ut contra diaboli furentis insidias fortis nobis pugna consistat3
et si quid ejus vires et calliditates cotidianis infestationibus
in nobis maculatum corruptumve fuerit, efficiatur coelesti
miseratione purgatum quod fuerat ipsius diaboli fraude
pollutum3 quia sicut illius est solidum perfectumque quassare,
ita auctoris nostri est lapsa restituere, nutantia stabilire. Per.

Alia.

Deus, cujus bonitas et misericordia non habuit principium,
ita quoque non habet finem3 qui pietate tua eligis in nobis
magis restituere perdita quam percutere peritura; si quid
etiam negligentia polluit, aut ira commisit, aut ebrietas
stimulavit, aut libido subripuit, sustines, ut ante purifices per
gratiam, quam percutias per furorem3 ne operis tui prodigus
plastes videaris, eligis potius erigere jacentia quam punire
damnanda; te supplices deprecamur, ut hujus tabernaculi
receptacula placatus accipias, et altare tuum, quod insectantis
est inimici fraude pollutum, per infusionem gratiae coelestis
purifices, purificatumque possideas, ac sic in posterum omnis
nequitia spiritalis eliminetur, exstinguaturque antiqui ser-
pentis invidia, ut cum fraudibus suis diaboli turma pellat-ur.
Efferat secum maculam quam ingessit, et perennibus quan-
doque suppliciis deputandus, operum suorum semina secum
colligat peritura. Nihil postmodum noceat praeteriti culpa
contagii3 nihil sit quod maneat inimici fraude pollutum;
quandoquidem per Spiritus est infusionem purgatum, resurgat
ecclesiae tuae pura simplicitas3 et candor innocentiae, hactenus
maculata, dum recipit gratiam, revertatur ad gloriam3 ut
populorum ista turba conveniens, dum petitiones ingerit,
votorum sentiat obtinuisse suffragia. Per.

