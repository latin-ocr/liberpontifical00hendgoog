ORDINATIO OSTIARIORUM.

Post primam orationem. Deinde sedeat episcopus ante altare,
conversus ad ordinandum, et archidiaconus in capa serica indutus,
humiliter respiciens in episcopum, cum his verbis alloquitur, ita dicens
stando et quasi more lectionis leyendo.

Postulat haec sancta ecclesia, reverende pater, hos viros
ordinibus aptos, consecrari sibi a vestra paternitate.

Responsio episcopi.

Vide ut natura, scientia, et moribus, tales per te intro-
ducantur, imo tales per nos in domo ·Domini ordinentur
personae, per quas diabolus procul pellatur, et clerus Domino
nostro multiplicetur.

Responsio archidiaconi.

Quantum ad humanum spectat examen, natura, scientia, et
moribus digni habentur, et probi cooperatores effici in his,
Deo volente, possunt.

Quibus expletis, dicat episcopus hanc orationem publice stando sine

nota.
Auxiliante Domino et salvatore nostro J esu christo, praesentes

fratres nostri in sacrum ordinem electi sunt a nobis et clericis.
huic sanctae sedi famulantibus, alii ad officium presbiterii,
diaconii vel subdiaconii, quidam vero ad caeteros ecclesiasticos
gradus: proinde, admonemus et postulamus tam vos clericoS,
quam caeterum populum, ut pro nobis et pro illis puro corde et
sincera mente apud divinam clementiam intercedere dignemini,
quatenus nos dignos faciat pro illis exaudiri, et eos unum-
quemque in suo ordine eligere, et consecrare per manus nostras
dignetur. Siquis habet autem aliquid contra hos viros, pro
De0, et propter Deum, cum fiducia exeat et dicat. Verum-
tamen memor sit communionis ⁸ suae.

⁸ al. conditionis.

