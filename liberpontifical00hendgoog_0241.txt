Benedictioues Episcopales. 189

In die S. Andreoe.

Omnipotens Deus sua vos benedictione locupletet, qui
beatum Andream apostolicae dignitatis praeconio sublimavit.
Amen.

Concedatque vobis ipsum habere intercessorem in coelis,
cujus praevenitis diem sollemnitatis in terris. Amen.

Ipsius quoque interventu queatis scandere alta coelorum,

quo processit idem per crucis passionem sequendo Dominum
magistrum. Amen.

Quod ipse.
I n festo sancti Nicolai. Benedictio,

Deus, qui gloriosum antistitem Nicolaum etiam in euna-
bulis praevenit mirabili sanctitate, vos sanctificet suae inde-
ficientis gratiae pietate. Amen.

Et sicut ipse post aurum non abiit sed projecit, zelo
salvandi virginei pudoris, sic vos efficiat transeuntis afflu-
entiae contemptores et amatores sincerissimae castitatis.
Amen.

Quatenus sicut ipsum innumerabilium miraculorum decoravit
honore, sic nos ejus exemplo in sancta conversatione stabiliat,
cunctis miraculis potiore. Amen.

I n Conceptione beatoe Mariae viryinie. Benedictio,

Deus, qui conceptionem gloriosae virginis ad Unigeniti sui
praeordinavit temporalem originem, cordibus vestris suae
radicem inserat puritatis immobilem. Amen.

Et sicut ipsa concepta secundum praedestinationem erat, et
ad salutem omnium veraciter ordinata, ita nos laetificet per
haec quamvis remota salutis vestrae primordia. Amen.

Quo sicut in matris utero per sanctificationis gratiam con-
cepta est, triumphanti Ecclesiae, cui et nata est assumptione,
sic nos assumi suis precibus obtineat in gloriam, pertransita
hujus miseriae peregrinatione. Amen.

