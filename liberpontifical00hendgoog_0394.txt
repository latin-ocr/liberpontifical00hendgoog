342 Benedictio Viryinum.

Ant. Haec est generatio quaerentium Dominum, quae-
rentium faciem Dei Jacob.

Pa. Domini est terra. et Gloria.

Oratio· Praesta, omnipotens Deus, huic famulo tuo ill„
cujus hodie capitis comam pro divino amore deposuimus, ut
in tua dilectione perpetuo maneat, et eum sine macula in
sempiternum custodias, Per.

ORATIO AD DIAOONISSAM FACIENDAM.

Exaudi, Domine, preces nostras, et super hanc famulam
tuam ill. spiritum tuae benedictionis emitte, ut coelesti munere
ditata, et tuae gratiam possit majestatis acquirere et bene
vivendi aliis exemplum praebere. Per.

BENEDIOTIO VESTIUM VIDUAE VEL VIRGINIS.

DeuS, qui vestimentum salutare et indumentum aeternae
jocunditatis tuis fidelibus promisisti3 clementiam tuam sup-
pliciter exoramuS‚ ut haec indumenta, humilitatem cordis et
contemptum mundi significantia, quibus famula tua ill. sancto
visibiliter est informanda proposito, propitius benedicas, et
beatae castitatis habitum, quem te inspirante susceperit, te
protegente custodiat. Per.

DeuS‚ bonarum virtutum dator et omnium benedictionum
largus infusor, exaudi preces nostras, et hanc vestem, quam
famula tua ill. pro conservando castitatis signo se adoperi-
endam exposcit, benedicere et sanctificare digneris. Per.

BENEDIOTIO VIRGINIS AB EPISGOPO FACIENDA.

Respice» Domine, propitius super hanc famulam tuam ill„
ut sanctae virginitatis propositum, quod te inspirante suscepit,
te gubernante custodiat.· Per.

Quando sacrum velamen accipit, dicendum est.

Accipe, puella, sanctum pallium, quod perferas sine macula
ante tribunal Domini nostri J esu Christi. R. Amen.

