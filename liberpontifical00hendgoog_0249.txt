Benedictio Salio, Aquoe, cineris et Vini. 197

Oremus.

Deus creator et conservator humani generis, dator gratiae
spiritualia, largitor aeternae salutis: tu, Domine, mitte Sanctum
Spiritum tuum super commixtionem hujus vini et aquae, ut
armata virtute coelestis defensionis, ad consecrationem hujus
ecclesiae et altaris, (vel) coemcterii proficiat. Per Dominum.

Oratio. Domine Deus, rex universarum coelcstium et
terrestrium creaturarum, qui de coelo descendisti, et per
mysteriorum tuorum arcana ecclesiae tuae iter ad coelos ascen·
dendi praebuisti, quique inter cetera coelestium terribilia
mysteriorum miracula, etiam ex proprio latere undam sangui-
nis et aquae ob animarum nostrarum medelam profluxisse
permisisti; concede, quaesumus, ut hac salis et cineris sancta
mixtura in vino cum unda baptismatis coelesti benedictione
ecclesia tua et altare consecrentur, et ad nostrae redemptionis

confirmationem consecrata pertineant. Per te, Jesu Christe,
qui cum Patre.

