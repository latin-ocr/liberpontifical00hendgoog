Benedictio Reyie. 349

terris redditam demonstrasti, iterumque Aaron famulum
tuum per unctionem olei sacerdotem sanxisti, et postea per
hujus unguenti infusionem ad regendum populum Israeliticum
sacerdotes, reges et prophetas perfecisti, vultumque ecclesiae
in oleo exhilarandum per propheticam famuli tui vocem David
esse praedixisti3 ita quaesumus, omnipotens Pater, et per hujus
creaturae pinguedinem, hunc servum tuum sanctificare tua
benedictione digneris, eumque in similitudinem columbae pacem
simplicitatis populo sibi subdito praestare, et exempla Aaron in
Dei servitio diligenter imitari, regumque fastigia in consiliis
scientiae et aequitate judicii semper assequi, vultumque hilari-
tatis per hanc olei unctionem tuamque benedictionem, te
adjuvante, commissae plebi paratum habere facias. Per.

Benedictio,

Benedic, Domine, hunc praesulem principem, qui regna
regum omnium a saeculo moderaris. Amen.

Et tali eum benedictione glorifica, ut Davidica teneat
sublimitate sceptrum salutis, et sanctificatus protinus repe-
riatur meritc. Amen.

Da ei a tuo spiramine cum mansuetudine ita regere
populum sicut Salomonem fecisti regnum obtinere pacificum.
Amen.

Tibi semper cum timore sit subditae, tibique militet cum
quiete3 sit tuo clypeo protectus cum proceribus, et ubique
maneat sine fine victor. Amen.

Sis ei contra acies inimicorum lorica, in adversis galea, in
prosperis patientia, in protectione clypeum sempiternum.
Amen.

Vivat inter gentium catervas magnanimus. Sit in judiciis
oequitas singularis.· Amen.

Locupletet eum tua praedita dextera, frugalem contineat
patriam, et suis liberis tribuat profutura. Amen.

Da ei prolixitatem vitae per tempora, et in diebus ejus
oriatur justitia. Amen.

A te robustum teneat regiminis solium, ut cum jocunditate
et justitia aeterno glorietur in regno. Amen.

Et praesta ut gentes illi teneant fidem, proceres sui habeant
pacem, diligant caritatem. Amen. “

