306 Benedictiones Variae.

V.
BENEDICTIO THURIBULI.

Deus, ad cujus sepulcrum cum aromatibus, in specie sancta-
rum animarum virtutes sanctorum operum gestantium, diluculo
mulieres venisse memorantur, et in cujus conspectu angelus
aureum habens thuribulum stetisse, et datis incensis de orati-
onibus sanctorum omnium ante thronum Domini adolevisse
coelesti visione divulgatur 3 adesto propitius, et hoc thuribulum
coelesti benedictione perfunde, ut quicunque ex eo thymiamatis
vel thuris fragrantiam senserint, tua donante immensa cle-
mentia, odores orationum ante conspectum majestatis tuae
sanctarum per manus sanctorum emittant angelorum atque

persolvant, per te, Jesu Christe, qui cum Patre et Spiritu
Sancto.

·V1.
BENEDIOTIO AD GENERALEM CULTUM ECOLESIAE.

Deus, qui diversa ad tabernaculum foederis ornamenta in
sacerdotalis officium ministerii ore proprio fieri praecepisti, te
humili prece deposcimus, ut haec vestimenta et haec vasa, ad
ornatum et ad ministerium sanctae ecclesiae tuae praeparata,
illa benedictione perfundas, qua olim per manus sanctorum
sacerdotum utensilia tabernaculi oleo unctionis perfudisti; ut
quicunque jam in tua apostolica ecclesia his usi fuerint, te
miserante veniam peccatorum et gaudia permereantur *percip-
ere sempiterna. Per Dominum.

