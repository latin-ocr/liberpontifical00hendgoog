De Ordinibus Consermdis. 313

placatus intende, quem tuis sa'crariis serviturum in officium
diaconi suppliciter dedicamus. Et nos quidem, tanquam
homines divini sensus et summae rationis ignari, hujus
vitam, quantum possumus, aestimamus. Te autem, Domine,
ea quae nobis sunt ignota non transeunt, te occulta non fallunt.
Tu cognitor secretorum, tu scrutator es cordium, tu ejus vitam
coelesti poteris examinare judicio, quo semper praevales, et
admissa purgare, et ea quae sunt agenda concedere. Emitte
in eum, Domine, quaesumus, Spiritum Sanctum, quo in opus
ministerii fideliter exsequendi septiformis gratiae munere
roboretur in instar illorum quos in exordio nascentis ecclesiae
apostoli tui adjutores sibi et comites addiderunt. Abundet
in eo totius forma virtutis, auctoritas modesta, pudor constans,
innocentiae puritas, et spiritalis observatio disciplinae; in
moribus ejus praecepta tua fulgeant, et suae castitatis exemplo
imitationem sancta plebs acquirat3 et bonum conscientiae
testimonium proferena, in Christo firmus et stabilis persev·-
eret; dignisque successibus de inferiori gradu per gratiam
tuam potiora capere mereatur. Per Dominum..

Pont. 39

