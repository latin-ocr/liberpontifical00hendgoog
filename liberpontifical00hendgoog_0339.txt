Benedictio Eremitae. 287

[BENEDIGTIO EREMITAE.]

Dominus vobiscum.

Oremus.

Deus, qui filios Israel in eremi solitudine manna pascendo
coelesti quadraginta annis manere fecisti, quique vitam
eremiticam tam per Filium tuum xl. diebus et xl. noctibus in
deserto jejunantem, quam per utriusque testamenti prophetas
et sanctos in eremo degentes tibi non modicum placere
monstrasti ; concede propitius, ut hic famulus tuus N., similem
pro modulo suo eligens vitam, sic in proposito eremiticae
disciplinae mores suos mutet, aptet et componat, quatenus
perseveranter proficiens ad hujus vitae perfectionem attingere
et ad gaudia perfectorum valeat pervenire. Per eundem

Dominum nostrum.
Benedictio habitus.

Domine Jesu Christe, qui tegmen nostrae mortalitatis
induere dignatus, eS, obsecramus immensam tuae bonitatis
abundantiam in hoc genus vestimenti quod sancti patres
nostri ad innocentiae vel humilitatis indicium renuntiantibus
saeculo ferre sanxerunt, ut ita· benedicere digneris, ut hic

famulus, qui hoc usus fuerit„te induere mereatur. Qui cum
Deo Patri.

Dicatur ei isto modo· .

Frater, ecce damus tibi habitum eremitae, cum quo monemus
te vivere amodo caste, sobrie, et sancte, in sanctis vigiliis,
jejuniis, laboribus, precibus et misericordiae operibus, ut
habeas vitam aeternam, et vivas in saecula saeculorum. Amen.

Respondeat. Et ego recipio in nomine Domini, promittens
me secundum posse sic facturum, Dei adjuvante gratia,

precibusque sanctorum.
Cum indutus fuerit, benedicatur isto modo·

Benedicat te Dominus, et gratiam bene vivendi tribuat, et
ad vitam perducat aeternam. Amen.

