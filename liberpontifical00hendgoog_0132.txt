80 Dedicatio Ecclesia.

' offertorium. Domine Deus, in simplicitate cordis.
Secreta. Deus, qui sacrandorum tibi auctor es munerum,
effunde super hanc orationis domum benedictionem tuam, ut

ab omnibus invocantibus nomen tuum, defensionis tuae auxilium
sentiatur. Per Dominum.

Benedictio. Omnipotens Deus, qui nos hodierna die ad
dedicationem istius aulae dignatus es adunare, ipse nos coelesti
benedictione dignetur locupletare. Amen.

concedatque nobis fieri , templum suum et habitaculum
Spiritus Sancti, qui proprium Filium suum Dominum nostrum
J esum Christum pro nobis elegit immolari. Amen.

Quatenus mente et corpore purificati, habitatorem Deum in
vobismetipsis semper habere possitis, et aeternae beatitudinis
haereditatem cum sanctis et electis suis possideatis. Amen.

Quod ipse praestare dignetur.

Communio. Domus mea domus orationis vocabitur.

Posstcommunio. Multiplica, quaesumus, Domine, per haec
sancta quae sumpsimus in animabus nostris veritatem tuam,
ut te jugiter in templo sancto tuo adoremus, et in conspectu
tuo cum sanctis omnibus gloriemur. Per Dominum nostrum
J esum Christum.

